Hver onsdag kan man komme og smide sig i en sofa, drikke lidt varm te, slukke mobilen, slå
ørerne ud og forsvinde ind i bøgernes verden. Vi læser fantasybøger fra mange forskellige genrer og universer.
Nogle gange bruger vi bogklubben til at læse individuelt og forsvinde ind i bøgerne. Nogle gange læser vi højt for hinanden. Nogle gange bruger vi klubben på at tale om en bestemt bog, vi alle har læst. Vi bruger bogklubben til mange forskellige ting, og vi planlægger i fællesskab, hvad vi vil bruge de næste onsdage til.
I bogklubben er der fokus på at danne et afbræk i den travle hverdag. Vi tager os tid og ro til fordybelse og skaber vores eget rum baseret på vores fælles interesse for fantasy.
Der er stadig plads til flere i fantasybooks’ bogklub, så kom gerne forbi en onsdag og se, om ikke bogklubben er noget for dig.